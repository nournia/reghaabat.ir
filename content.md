حاضرید چقدر وقت بگذارید که دیگران رو کتاب‌خون کنید؟

من اگر بدانم هر روز یک ساعت باید حرف بزنم و نتیجه اش این باشد که مردم کتاب‌خوان بشوند، حاضرم روزی یک ساعت و نیم حرف بزنم. *آقا*

اعداد و ارقام زبونشون کوتاهه ولی اینقدر ازشون بر می‌آد که بگن *چند سال پیش*، *چند تا بچه*، *چند تا کتاب* رو خوندن و از همه مهمتر ما برای این کار *چقدر پول* خرج کردیم (البته با کمک نهادهای فرهنگی *ذی‌ربط* که خودشون بلد نیستند بودجه‌شون رو خرج کنن).

- آمارها

## کتاب‌خانه شهید خرازی

این‌جا رو می‌شه مامان رقابت دونست، توی همین کتاب‌خونه بود که این طرح حسابی چکش‌کاری شد. داستان تاسیس‌ش رو من نباید بگم، چون دیگران خون‌دلش رو خوردن. ولی خلاصه‌ش اینه که یه تعدادی از جونهای محل که دل‌شون برای کارهای فرهنگی می‌تپید عزم ایجاد یک کتابخونه رو کردن و با برنامه‌ی ساده‌ای که برای این کار نوشته شده بود کتاب‌های بی‌استفاده مسجد رو سازماندهی کردن، فراز و نشیب‌هاشون زیاد بود از درگیری با رقابای مدعی گرفته تا سر و کله زدن با منابع ثروت (حاملان بودجه). نتیجه‌ی تلاشهاشون این شد که یه محیطی ایجاد شده برای بروز خلاقیت‌هاشون. بعد از اینکه کتاب‌خونه یه‌کم جون گرفت به این جذب مخاطب فکر کردن و به اونجایی رسیدن که همین الان شهرداری و سایر متولیان کتابخانه‌ها درش قرار دارند. متوجه شدن که کتاب هست ولی کسی نمی‌خونش.

باید بهشون حق بدیم که مثل شهرداری و سایر متولیان کتابخانه‌ها در اون مقطع زمانی راهی که به ذهنشون رسید برگزاری مسابقه کتاب‌خوان بود. مسابقه از روی یک کتاب، برای همه و با جایزه‌ای مثل رب/نیم/تمام سکه‌ی بهار آزادی. این راه رو رفتن و چند تا از این مسابقه‌ها برگزار کردن و اون نتیجه‌ای رو دیدن که همه‌ی افرادی که قبلا این راه رو رفتن.

پس به فکر راه حل جدیدی افتادن. رفتن سراغ بچه‌ها (کوچولوها هنوز وقت دارن برن سراغ کتاب) و یه فکری به حال اونها کردن. بچه‌ها حاضر بودن با هزینه خیلی کم و رو حساب رو کم‌کنی (رقابت) با هم کتاب بخونن. بنا بر این شد که از روی کتاب‌ها سوال طراحی کنن. مسابقه این طور بود که بچه‌ها کتاب‌شون رو انتخاب می‌کردن و ما هم یه ورق سوال به همراه کتاب بهشون می‌دادیم. می‌رفتن خونه از روی کتاب به سوال‌ها جواب می‌دادن (البته قرارمون این بود که کتاب رو بخونن نه اینکه فقط به سوال‌ها جواب بدن). هر کی از روی کتاب سوال در آورده بود، خودش باید جواب‌های بچه‌ها رو تصحیح می‌کرد و این طوری امتیاز بچه‌ها زیاد می‌شد. کم‌کم قضیه پا گرفت و کتاب‌های سوال‌دار زیاد شد و بچه‌ها استقبال کردن و برنامه بهتر شد و ووو. همه‌ش رو یادم نیست ولی یادمه که مسابقه نقاشی و کاردستی هم راه انداختیم، حتی شعر و داستان (کلی هم استعداد کشف کردیم). هر سال تابستون (از 1385 تا حالا) البته الان به فعالی گذشته نیست ولی هنوز هم رقابت زنده‌است.

برای تبلیغ و جذب بچه‌ها خیلی کارها می‌کردیم، براشون نامه فرستادیم دم در خونه. براشون هر سال کارنامه چاپ کردیم. حتی براشون پول کتاب‌خانه شهید خرازی چاپ کردیم و با فروشگاه‌های نزدیک قرار داد بستیم.

- پولها

ما این راه رو رفتیم و کوبیدیم و حالا دوست داریم شما که حتما دوست داری بچه‌ها کتاب‌خون بشن، خیلی راحت‌تر از ما این کار رو انجام بدی. البته نه اینکه آسون باشه ها ولی یادمه اون موقع برای بچه‌ها از توی فایل ورد پرینت می‌کردیم، الان یه برنامه برای مدیریت این کارها نوشته شده که هم می‌تونید باهاش کتاب‌خونه داشته باشید و کتاب امانت بدید و هم می‌تونید بچه‌ها رو به *راه* بیارید. البته اگر خودتون کتاب‌خون نیستید اول یه فکری به حال خودتون بکنید بعد با ما تماس بگیرد.

اگر شما بخواید *رقابت* راه‌بندازید، می‌تونید از کتاب‌هایی که ما ازشون سوال طراحی کردیم، استفاده کنید یا اون کاردستی‌هایی که ما مراحل درست کردنش رو نوشتیم بدید به بچه‌ها

- کار عملی

## دیگران

یادمه اون موقع‌ها که برنامه رقابت خیلی ابتدایی‌تر از الان بود یه سری آدم‌حسابی *دقدقه‌مند* (بلا نسبت شمای خواننده) اومدن کار ما رو دیدن و برنامه رو گرفتن. حدود یه سالی ازشون خبری نشد. بعدها که صحبت کردیم، فهمیدیم رقابت رو اجرا کردن. شعارشون جالب بود، *کتاب بخوانید، حقوق بگیرید*. اگرچه فکر می‌کنم بهتره یه‌کم سختی بکیشید و به بچه‌ها به جای پول چیزهای دیگه بدید.

## جزئیات

این طرح کلی جزئیات داره، باید حضوری هم‌دیگه رو ببینیم، این‌جوری نمی‌شه.

## تماس با ما

اگر سوال داشتید به [خودم](mailto:alireza.nournia@gmail.com) ایمیل بزنید.

یا پاشید برید *کتاب‌خانه شهید خرازی*: خ پیروزی، سه‌راه تختی، شهرک فجر
